# Pierwsza zasada termodynamiki. Ciepło właściwe i bilans cieplny.

1. Energię wewnętrzną można zmienić na dwa sposoby:
    
    1. Przez wykonanie pracy (przez ciało lub siłę zewnętrzną)
    
    1. Przez dostarczenie lub pobranie ciepła.
    
    Oba sposoby mogą występować jednocześnie.
    

1. Treść pierwszej zasady termodynamiki:
    
    > Zmiana energii wewnętrznej ciała jest równa sumie algebraicznej ciepła wymienionego między ciałem a otoczeniem i pracy wykonanej przez to ciało lub przez siłę zewnętrzną.
    
    $ΔE_w = Q + W$
    
    $ΔE_w = \textrm{zmiana energii wewnętrznej} \\Q = \textrm{ciepło} \\W = \textrm{praca}$
    
    _Zadanie_
    
    Ile wynosi zmiana $E_w$ układu, który pobrał ciepło $2000\: J$ i wykonał pracę $500\: J$?
    
    Dane:$Q = 2000\: J\\ W = -500\: J$
    
    Szukane: $ΔE_w$
    
    Rozwiązanie:$ΔE_w = 2000 J - 500 J = 1500 J$
    

1. Proces, podczas którego nie zachodzi wymiana ciepła z otoczeniem nazywamy **procesem adiabatycznym**.  
    Zachodzi on, gdy parametry: _objętość, temperatura, ciśnienie_ zmieniają się bardzo szybko. Wówczas wymianę ciepła z otoczeniem można zaniedbać. Proces ten może również zachodzić, gdy gaz jest odizolowany od otoczenia (np. w termosie).

1. **Wartość energetyczna paliwa** to część jego energii wewnętrznej, która w trakcie spalania $1kg$ lub $1l$ paliwa wydziela się w postaci ciepła.

1. **Ciepło właściwe** to ilość ciepła, która jest potrzebna do ogrzania substancji o masie $1 kg$ o $1 K$ lub $1°C$.
    
    $c = \frac{Q}{m \cdot ΔT}\;\;\;{\Large[}\frac{J}{kg\cdot K}{\Large]}$
    
    $c = \textrm{ciepło właściwe} \\Q = \textrm{ciepło} \\m = \textrm{masa ciała} \\ΔT = \textrm{zmiana temperatury}$
    

1. Do określania wymiany energii między ciałami w postaci ciepła stosujemy **zasadę zachowania energii**.**Bilans cieplny** to stwierdzenie, że w wymianie cieplnej ciepło pobrane przez jedno ciało jest równe ciepłu oddanemu przez drugie ciało.

1. O ciałach, które są w stanie pochłonąć lub oddać duże ilości energii przy niewielkich zmianach temperatury mówimy, że mają **dużą pojemność cieplną**.  
    Miara **pojemności cieplnej** ciała jest iloczynem jego masy i ciepła właściwego.

# Zmiany stanów skupienia ciał.

![[image.png]]

wrzenie - parowanie całą objętością

==Podczas zachodzenia tych procesów energia musi być dostarczana.== ==(oznaczone na niebiesko)==

==Podczas zachodzenia tych procesów energia jest oddawana do otoczenia.== ==(oznaczone na zielono)==

1. **Ciepło topnienia** to wielkość określająca ilość ciepła niezbędnego do stopienia $1 kg$ substancji w temperaturze topnienia.
    
    $L = \frac{Q}{m}\;\;\;{\Large[}\frac{J}{kg}{\Large]}$$L = \textrm{ciepło topnienia} \\Q = \textrm{ciepło} \\m = \textrm{masa ciała}$
    

1. **Ciepło parowania** to wielkość określająca ilość ciepła niezbędnego do odparowania $1 kg$ cieczy w temperaturze parowania.
    
    $R = \frac{Q}{m}\;\;\;{\Large[}\frac{J}{kg}{\Large]}$$L = \textrm{ciepło parowania} \\Q = \textrm{ciepło} \\m = \textrm{masa ciała}$