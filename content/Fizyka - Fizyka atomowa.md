---
title: Fizyka - Fizyka atomowa
permalink: fizyka-atomowa
alias:
  - "index"
---

# Promieniowanie elektromagnetyczne.

1. **Fala elektromagnetyczna** (e-m), to przenikające się wzajemnie pole elektryczne i magnetyczne rozchodzące się w przestrzeni. Fala ta to fala poprzeczna, która może rozchodzić się w próżni. Porusza się z prędkością światła, czyli ok. $300 \text{ tys. } \frac{\text{km}}{\text{s}}$.
2. Źródłem takiej fali jest każdy ładunek elektryczny poruszający się z przyśpieszeniem. Materia na Ziemi zbudowana jest z cząsteczek, których [?] mające ładunek są w ciągłym ruchu drgającym i tym samym emitują fale elektromagnetyczne. Daleko w kosmosie większość cząsteczek to jony, czyli cząsteczki naładowane, które również są źródłem fal elektromagnetycznych.
3. Związek długości fali i częstotliwości dla fal rozchodzących się w próżni.

   $\Large{\lambda \cdot f = c}$
   $\lambda$ = długość fali
   $f$ = częstotliwość
   $c$ = prędkość światła w próżni ($3 \cdot 10^8 \frac{m}{s}$)

# Widmo promieniowania.

1. Każde ciało ogrzane emituje na zewnątrz promieniowanie. Wyemitowane światło (nie zawsze widzialne) tworzy widmo promieniowania, którego badaniem zajmuje się **spektroskopia*.***
2. **Widmo** to obraz promieniowania rozłożonego na poszczególne długości fali, dla światła na poszczególne barwy. Powstaje ono w wyniku rozszczepienia światła na przykład przez pryzmat.
3. Tęcza to widmo światła słonecznego, które powstało na kroplach deszczu. Każda barwa światła odpowiada innej długości fali.
4. Widmo, w którym jedna barwa w sposób płynny przechodzi w drugą, nazywamy **widmem ciągłym**. Takie widmo jest emitowane przez ciała stałe i ciecze o bardzo wysokich temperaturach.
5. Widmo liniowe w postaci kolorowych linii (prążków) na czarnym tle powstaje po rozszczepieniu światła wysyłanego przez pary i gazy jednoatomowe pobudzone do świecenia.
   Do obserwacji widm liniowych służą **spektroskopy** i **spektrometry**.
6. Metoda określenia składu chemicznego ciał na podstawie widm nazywana jest **analizą widmową**.
7. **Widma emisyjne** to widma promieniowania wysyłanego przez ciało pobudzone do świecenia.
   **Widma absorpcyjne** powstają wtedy, gdy na drodze światła białego znajdzie się para lub gaz pochłaniające niektóre długości fal charakterystyczne dla danego pierwiastka. Widmo absorpcyjne to czarne linie na kolorowym tle.
8. Jeżeli nałożymy na siebie widmo emisyjne i absorpcyjne tego samego pierwiastka, to otrzymamy widmo ciągłe.

# Korpuskularna natura promieniowania.

1. Według Alberta Einsteina fala elektromagnetyczna (a więc i światło) to strumień cząstek zwanych **fotonami**.
2. **Foton** to kwant energii, cząstka elementarna o zerowej masie spoczynkowej i prędkości światła, nieposiadająca ładunku elektrycznego. Fotonom, podobnie jak cząsteczkom, przypisujemy masę, prędkość, energię i pęd.
3. Fotony niezależnie od swojej energii poruszają się w próżni z prędkością światła, co oznacza, że gdy się zatrzymują, to znikają.
4. Energię fotonu opisuje wzór:

   $\Large{E = h \cdot f}$
   $E$ = energia fotonu
   $h$ = stała Plancka
   $f$ = częstotliwość promieniowania

5. Masa fotonu:

   $\Large
    \begin{rcases}
    E = h \cdot f \\
    E = m \cdot c^2
    \end{rcases}
    \implies
    \begin{aligned}
    m \cdot c^2 &= h \cdot f \\
    m &= \frac{h \cdot f}{c^2}
    \end{aligned}$

6. Fizyka współczesna pokazała, że światło ma podwójną, falowo-cząstkową naturę. Są więc zjawiska, w których zachowuje się jak fala, a w innych jak cząstka.
7. Zjawiska świadczące o falowej naturze światła to:
   - dyfrakcja,
   - interferencja,
   - polaryzacja.

   O cząstkowej naturze świadczą:
   - odbicie,
   - załamanie.

# Zjawisko fotoelektryczne zewnętrzne.

![[Pasted image 20260124171122.png]]

1. Zjawisko emisji elektronów z powierzchni substancji na którą pada promieniowanie elektromagnetyczne, nazywamy **zjawiskiem fotoelektrycznym zewnętrznym**.
2. Liczba elektronów wyzwalanych przez światło jest proporcjonalna do natężenia światła padającego na katodę.
3. Prędkości wyrzucanych elektronów zależą od długości fali (częstotliwości) światła.
4. Równanie Einsteina:

   $\Large{h \cdot f = W + \frac{m \cdot v^2}{2}}$
   $h \cdot f$ = energia padającego kwantu promieniowania
   $W$ = praca wyjścia
   $\frac{m \cdot v^2}{2}$ = energia kinetyczna emitowanego elektronu

5. Praca wyjścia – ilość energii potrzebna do wyjścia elektronu z atomu.
6. Kwant światła padający na powierzchnię metalu zostaje w całości pochłonięty, natomiast jego energia zostaje zużyta na:
   - wykonanie pracy wyjścia,
   - nadanie elektronowi prędkości.

# Budowa i promieniowanie atomów.

1. Energia elektronu w atomie składa się z energii kinetycznej (ponieważ elektron jest w ruchu) oraz potencjalnej energii elektrycznej (ujemny elektron jest przyciągany przez dodatnie jądro).
2. Energia elektronu może przyjmować tylko niektóre, ściśle określone wartości. Każda taka energia określa stan elektronu. Możliwe stany elektronów grupują się w tzw. powłoki. Ostatnia powłoka odpowiadająca najwyższej energii elektronów, nosi nazwę powłoki walencyjnej.
3. Poziomy energetyczne to wartość energii, którą może mieć elektron znajdujący się w atomie.
4. Jeżeli atom nie oddziałuje z otoczeniem, jego elektrony mają najmniejszą możliwą energię. Mówimy, że atom jest wówczas w **stanie podstawowym**.
   Jeżeli do atomu zostanie dostarczona energia, to elektron może przejść do stanu wzbudzonego o energii wyższej.
5. W takim stanie (tj. wzbudzonym) elektron może przebywać bardzo krótko. Po chwili spada na któryś z niższych poziomów. Gdy elektron przechodzi z wyższego poziomu energetycznego na niższy emituje foton. Energia fotonu jest równa różnicy energii między tymi poziomami.
6. Promień $n$-tej orbity dozwolonej można obliczyć ze wzoru:

   $\Large{r_n = n^2 + r_1}$
   $r_1 = 0{,}53 \cdot 10^{-10}\,\text{m}$
   np. $r_5 = 5^2 \cdot 0{,}53 \cdot 10^{-10}\,\text{m}$ $= 25 \cdot 0{,}53 \cdot 10^{10}\,\text{m}$ $= 13{,}25 \cdot 10^{10}\,\text{m}$

7. Energia na $n$-tej orbicie wyraża się wzorem:

   $\Large{E_n = \frac{A}{n^2}}$
   $A = 13{,}6 \text{ eV}$
   np. $E_1 = -\frac{13{,}6}{1}\,\text{eV}$ $= -13{,}6\text{ eV}$
   $E_4 = -\frac{13{,}6}{4^2}\,\text{eV}$ $= -\frac{13{,}6}{16}\,\text{eV}$ $= 0{,}85\text{ eV}$

8. Energia emitowana przy przejściu z $m$-tej na $n$-tą dozwoloną orbitę (gdzie $m>n$) wynosi:

   $\Large{E_m - E_n = A(\frac{1}{n^2} - \frac{1}{m^2}})$
   np. $E_5 - E_3 = 13,6(\frac{1}{3^2} - \frac{1}{5^2})\,\text{eV}$ $= 13,6(\frac{1}{9} - \frac{1}{25})\,\text{eV}$ $= 13,6(0{,}11 - 0{,}04)\,\text{eV}$ $= 13,6 \cdot 0{,}07\text{ eV}$ $= 0,952\text{ eV}$
