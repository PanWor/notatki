# Cząsteczkowa budowa materii

1. **Ciśnienie** - to stosunek siły działającej prostopadle na daną powierzchnię do pola tej powierzchni.

$p = \frac{F}{S}\;\;\;{\Large[}\frac{N}{m^2}=Pa{\Large]} \\p = \textrm{ciśnienie} \\F = \textrm{siła parcia} \\S = \textrm{pole powierzchni}$

Ciśnienie ma wartość 1 Pa, jeżeli na powierzchnię 1 m² działa siła 1 N.

1. **Warunki normalne** to temperatura $273 K\;(0°C)$ i ciśnienie atmosferyczne $1013,25\:hPa$

1. W normalnych warunkach gazy są stanem materii o zdecydowanie najmniejszej gęstości. Są one łatwo ściśliwe, lecz sprężone równie łatwo się rozprężają. Gdy są zamknięte w naczyniach wywierają ciśnienie na ich ścianki.
    
    Stany skupienia: 1) stały, 2) ciekły, 3) gazowy, 4) plazma
    

1. **Dyfuzja** - to zjawisko samorzutnego mieszania się cząsteczek różnych substancji.

1. **Ruchy Browna** - to ruchy cząsteczek gazów i cieczy, które odbywają się po liniach łamanych.

1. **Układ termodynamiczny** - to dowolne ciało lub zespół ciał wyodrębniony z otoczenia (np. gaz zamknięty w pojemniku lub ciecz w naczyniu).

1. **Temperatura** - jest miarą stopnia nagrzania ciała.

1. Średnia energia kinetyczna cząsteczki jest wprost proporcjonalna do temperatury ciała wyrażonej w kelwinach (im bardziej intensywny jest ruch cząsteczek, tym wyższa jest temperatura ciała).

1. **Skala Kelwina**

$T_K = T_C + 273 \\\textsf{np.}\;\; T_C = 20°C → T_K = 293\:K \\T_K = 10\:K → T_C = -263°C$

$0\:K = -273°C$ – to temperatura zera bezwzględnego

Przyjmuje się, że jest to najniższa z możliwych temperatur w której nawet cząsteczki przestają się poruszać.

W skali Kelwina temperatura nie przyjmuje wartości ujemnej.$Δt = 1°C = 1\:K$

1. **Energia wewnętrzna** - to suma wszystkich rodzajów energii pochodzących od wszystkich cząsteczek.

1. **Ciepło** - to ilość energii wewnętrznej przekazywanej z ciała o temperaturze wyższej do ciała o temperaturze niższej.  
    Jednostką ciepła jest **dżul** $[J]$.

1. **Równowaga termodynamiczna** - to stan układów między którymi nie zachodzi wymiana ciepła.

# Rozszerzalność cieplna. Przekaz energii w postaci ciepła.

1. **Rozszerzalność cieplna cieczy** - to zjawisko które polega na tym, że wraz ze wzrostem temperatury w niewielkim stopniu zwiększa się objętość cieczy.  
    Zjawisko rozszerzalności dotyczy również ciał stałych i gazów.

1. Wzrost objętości ciała stałego wynikający ze wzrostu temperatury oznacza zwiększenie wymiarów ciała. W wyniku wzrostu amplitudy drgań średnia odległość między cząsteczkami zwiększa się.
    
    $ΔL = α \cdot L \cdot ΔT$ – wzór na ile zwiększy się długość ciała
    
    $ΔL = \textrm{przyrost długości} \\\alpha = \textrm{współczynnik roszerzalności liniowej substancji} \\L = \textrm{dlugość początkowa} \\ΔT = \textrm{przyrost temperatury}$
    

1. Istnieją 3 sposoby przekazywania ciepła:
    
    **a) Przewodnictwo cieplne** - ciało o wyższej temperaturze przekazuje ciału o niższej temperaturze energię wewnętrzną w postaci ciepła. Proces ten kończy się gdy cząsteczki dwóch ciał mają średnią tą samą energię kinetyczną (tę samą temperaturę).  
    Ze względu na szybkość przekazywania energii, możemy podzielić ciała na przewodniki cieplne/izolatory cieplne (np. powietrze).
    
    **b) Konwekcja** - przenoszenie ciepła wraz z gazem lub cieczą.
    
    **c) Promieniowanie cieplne** - promieniowanie elektromagnetyczne wysyłane przez ciało o wysokiej temperaturze (może przemieszczać się w próżni) ← WAŻNE