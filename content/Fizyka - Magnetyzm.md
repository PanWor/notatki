# Magnesy. Pole magnetyczne.

1. **Magnesem trwałym** nazywamy namagnesowaną sztabkę zachowującą właściwości magnetyczne przez długi czas.
    
    ![[image 9.png|image 9.png]]
    

1. Każdy magnes posiada dwa bieguny magnetyczne: **północny** (N) i **południowy** (S). Nie ma magnesów jednobiegunowych. Bieguny jednoimienne (o tych samych znakach) odpychają się, a różnoimienne (o różnych znakach) przyciągają się.
    
    ![[image 1 3.png|image 1 3.png]]
    

1. Do badania oddziaływań magnetycznych można stosować **igłę magnetyczną** – mały magnes osadzony na osi wskazujący swoim biegunem „N” północny kierunek geograficzny.

1. Definicja pola magnetycznego:
    
    > Polem magnetycznym nazywamy właściwość przestrzeni polegającą na tym, że na znajdujące się w niej magnesy i cząstki naładowane działają siły magnetyczne.
    
    Pole magnetyczne może być wytworzone przez magnesy, przewodnik, w którym płynie prąd elektryczny, oraz niektóre ciała niebieskie, np. Ziemię.  
    Pole magnetyczne można zobrazować za pomocą linii pola. Są to krzywe zamknięte wzdłuż których ustawia się igła magnetyczna. Są one zawsze zwrócone od bieguna N do S.
    

1. Ziemia zachowuje się jakby miała wewnątrz wielki sztabkowy magnes, którego oś jest nieznacznie (ok. 11°) odchylona od geograficznej osi obrotu Ziemi.
    
    ![[image 2 4.png|image 2 4.png]]
    
    P.S. Proszę się nie śmiać, bo nie umiem rysować
    
    Biegun południowy magnesu ustawia się w kierunku Kanady Północnej (w tym obszarze Ziemia ma swój południowy biegun magnetyczny), a biegun północny znajduje się w Australii.  
    `[To jest z notatki, ale mam wrażenie, że pani celowo napisała to tak zawile, żeby praktycznie nie dało się tego zrozumieć]`
    

# Siła Lorentza. Wektor indukcji magnetycznej.

1. Doświadczenie Oersteda pokazuje związek między elektrycznością i magnetyzmem.
    
    ![[image 3 3.png|image 3 3.png]]
    
    Strumień elektronów w polu magnetycznym, którego linie pola biegną prostopadle do kierunków wektora prędkości cząstki naładowanej — ulega odchyleniu w kierunku prostopadłym do płaszczyzny utworzonej przez linię pola magnetycznego i wektor prędkości. W przypadku, gdy wektor prędkości cząstki naładowanej pokrywa się z kierunkiem linii pola magnetycznego, odchylenie nie występuje.
    

1. Naładowane cząstki poruszają się ruchem jednostajnym prostoliniowym. Definicja:
    
    > Siłę magnetyczną działającą na naładowaną cząstkę poruszającą się w polu magnetycznym nazywamy siłą Lorentza.
    

1. Wartością indukcji magnetycznej nazywamy stosunek wartości maksymalnej siły działającej na cząstkę naładowaną poruszającą się prostopadle do kierunku linii pola, do iloczynu wartości bezwzględnej ładunku cząsteczki i jej szybkości.
    
    $\Large{B = \frac{F_{max}}{\left|q\right| \:\cdot\:v}}$$B$ = wartość indukcji magnetycznej$F_{max}$ = maksymalna siła Lorentza$\left|q\right|$ = wartość bezwzględna ładunku elektrycznego$v$ = prędkość cząstki naładowanej
    
    Kierunek i zwrot wektora $B$ pokrywa się z kierunkiem i zwrotem linii pola magnetycznego. Jednostką indukcji magnetycznej jest $\textrm{1 tesla}\; \textrm{[}1\,\text{T}\textrm{]}$ („tesla” z małej, bo to nazwa jednostki).
    
    $\Large\Big[1\,\text{T}\Big] = \biggr[ 1\frac{\text{N}}{\text{C}\cdot\frac{\text{m}}{s}}\biggr]$
    
    Definicja jednostki:
    
    > Pole magnetyczne ma indukcję $1\,\text{T}$, jeżeli na ładunek $1\,\text{C}$ poruszający się prostopadle do kierunku pola linii magnetycznego z prędkością $1\frac{\text{m}}{\text{s}}$ działa siła $1\,\text{N}$.
    

1. Siłę Lorentza można wyrazić wzorem:
    
    $\Large{F = q \cdot v \cdot B}$$F$ = Siła Lorentza$q$ = ładunek elektryczny$v$ = prędkość cząstki naładowanej
    
    Do określania zwrotu siły Lorentza stosuje się regułę lewej dłoni:
    
    > Jeżeli lewą dłoń ustawimy w taki sposób, aby linie pola magnetycznego wchodziły do wewnętrznej strony dłoni, a wszystkie palce z wyjątkiem kciuka wskazywały kierunek i zwrot wektora prędkości cząstki, to odchylony kciuk wskaże kierunek i zwrot siły Lorentza działającą na cząstkę dodatnią.
    
    Zadanie 1. Na poniższych rysunkach zaznacz kierunek i zwrot siły Lorentza.
    
    ![[image 4 3.png|image 4 3.png]]
    
    Zadanie 2. Na poniższych rysunkach zaznacz kierunek i zwrot wektora indukcji magnetycznej.
    
    ![[image 5 3.png|image 5 3.png]]
    

# Pole magnetyczne przewodników z prądem.

1. Wokół przewodnika z prądem istnieje pole magnetyczne zobrazowane za pomocą linii pola. Linie te wokół prostoliniowego przewodnika z prądem mają kształt współśrodkowych okręgów.
    
    ![[image 6 3.png|image 6 3.png]]
    
    Zwrot linii pola (zwrot wektora indukcji magnetycznej) określa **reguła prawej dłoni** (_reguła korkociągu_):
    
    > Jeżeli prawą dłoń ustawimy tak, że odchylony kciuk będzie wskazywał zwrot prądu elektrycznego w przewodniku, to zagięte końce pozostałych palców będą pokazywały zwrot linii pola magnetycznego.
    

1. **Solenoid** (inaczej: **zwojnica**, **cewka**) z prądem jest źródłem pola magnetycznego, którego linie tworzą krzywe zamknięte. Linie te nigdzie się nie zaczynają ani nigdzie nie kończą (tzw. _pole bezźródłowe_).  
    `TU POWINIEN BYĆ RYSUNEK ALE NIE CHCIAŁO MI SIĘ GO NARYSOWAĆ PZDR`  
    Na końcach zwojnicy powstają bieguny magnetyczne, które określamy za pomocą reguły prawej dłoni lub reguły zegarowej

1. Treść reguły prawej dłoni (innej niż ta w 1. punkcie xd):
    
    > Jeżeli prawą dłonią obejmiemy zwojnicę w taki sposób, aby cztery palce wskazywały kierunek przepływu prądu, to odchylony kciuk wskaże biegun północny pola magnetycznego.
    

1. Treść reguły zegarowej:
    
    > Jeżeli w zwojnicy prąd płynie w kierunku zgodnym z kierunkiem ruchu wskazówek zegara, to przed nami powstanie biegun południowy S, natomiast jeżeli prąd płynie w kierunku przeciwnym to przed nami powstanie biegun północny.
    
    ![[image 7 3.png|image 7 3.png]]
    

# Siła elektrodynamiczna.

1. Siłę jaką pole magnetyczne działa na przewodnik z prądem nazywamy **siłą elektrodynamiczną** (skracaną jako „siła e-d”).

1. Na przewodnik ustawiony wzdłuż linii pola siła elektrodynamiczna nie działa. Największa siła działa na przewodnik prostopadły do linii pola. Siła ta działa zawsze prostopadle do kierunku prądu. Jej kierunek i zwrot ustalamy za pomocą **reguły lewej dłoni** (_reguły Fleminga_).
    
    ![[image 8 3.png|image 8 3.png]]
    

1. Siła elektrodynamiczna zależy od:
    
    - natężenia płynącego prądu,
    
    - wartości indukcji magnetycznej,
    
    - długości przewodnika objętego działaniem pola magnetycznego.
    
    $\Large{F_{e \text{-} d} = B \cdot I \cdot L}$$B$ =indukcja magnetyczna$I$ = natężenie prądu elektrycznego$L$ = długość przewodnika objętego działaniem pola magn.
    

1. Jeżeli umieścimy dwa cienkie prostoliniowe przewodniki w niewielkiej odległości od siebie i przepuścimy przez nie prąd, to zaobserwujemy ich wzajemne oddziaływanie. Jeżeli prądy będą płynąć w przeciwnych kierunkach to przewodniki będą się odpychały, a jeżeli w tych samych kierunkach — będą się przyciągały.
    
    ![[image 9 2.png|image 9 2.png]]
    
    Siła wzajemnego oddziaływania między przewodnikami wyraża się wzorem:
    
    $\Large{F = \frac{\mu_0 \cdot I_1 \cdot I_2 \cdot \Delta{l}}{2\pi \cdot d}}$
    
    $\mu_0$ = („mi zero”) przenikalność magnetyczna próżni$I_1$ = natężenie prądu w przewodniku pierwszym$I_2$ = natężenie prądu w przewodniku drugim$d$ = odległość między przewodnikami$\Delta{l}$ = element długości jednego przewodnika na który cały drugi przewodnik działa siłą