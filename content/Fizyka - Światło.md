## Lekcja 2/7

### Temat: Doświadczenie Younga

Aby otrzymać obraz interferencyjny fale muszą być spójne – czyli takie, które mają jednakową długość oraz stałą różnicę faz we wszystkich miejscach obszaru, w którym się nakładają. Źródłem fal spójnych jest tylko źródło punktowe, w którym światło będzie pochodzić tylko z jednego punktu tego samego źródła. Takie rozwiązanie zaproponował na początku XIX w. angielski fizyk Thomas Young, który jako pierwszy uzyskał obraz interferencyjny dla światła przechodzącego przez dwie szczeliny.

W swoim doświadczeniu Young użył źródła światła jednorodnego, na drodze którego ustawił dwie przesłony.

Na pierwszej była jedna wąska szczelina, na drugiej – dwie wąskie szczeliny w bardzo małej odległości od siebie. Za przesłoną z dwiema szczelinami umieszczono ekran.

[Rysunek: Źródło światła -> przesłona z 1 szczeliną -> przesłona z 2 szczelinami -> ekran]

W wyniku interferencji po przejściu światła przez szczeliny drugiej przesłony następuje wzmocnienie i wygaszenie fal. Na ekranie powstaje układ równoległych do szczelin prążków interferencyjnych. Są to na przemian prążki jasne i ciemne ułożone symetrycznie względem jasnego prążka środkowego leżącego w wyznaczeniu źródła światła. Ten prążek nazywamy prążkiem zerowego rzędu. Po obu jego stronach leżą dwa jasne prążki pierwszego rzędu, za nimi dwa prążki drugiego rzędu itd.

---

## Lekcja 3/7

### Temat: Polaryzacja światła

1. Przenikające się wzajemnie zmienne pole elektryczne i magnetyczne rozchodzące się w przestrzeni tworzą falę elektromagnetyczną.

1. Charakterystyczną cechą fal e-m jest ich możliwość przemieszczania się w próżni, czym w zasadniczy sposób różnią się od fal mechanicznych. Fale e-m to fale poprzeczne poruszające się z prędkością światła (ok. 300 000 $\frac{km}{s}$).

1. Wszystkie fale e-m można uszeregować wg ich długości w próżni lub częstotliwości. Taką klasyfikację nazywamy widmem fal e-m.

1. Zakres długości fal e-m jest olbrzymi. Obejmuje one fale radiowe długie, których długość sięga kilometrów; fale radiowe krótkie i fale telewizyjne, mikrofale, promieniowanie podczerwone oraz fale świetlne (700–400 $nm$), promieniowanie nadfioletowe, promieniowanie rtg, promieniowanie γ (gamma) o długości rzędu $10^{-13}m$. Jedynie światło odbieramy za pomocą oczu.

1. Każda długość fali (i jej częstotliwość) odpowiada innej barwie. Światło o jednej barwie, jednej długości fali nazywamy światłem monochromatycznym. Światło białe to mieszanina wszystkich barw światła.

1. Polaryzacja zachodzi tylko dla fal poprzecznych. Jeżeli drgania mają różne kierunki, ale prostopadłe do kierunku rozchodzenia się fali, to jest to fala niespolaryzowana. Falę poprzeczną, o której kierunek drgań jest określony (np. pionowy) nazywamy spolaryzowaną.

1. Urządzenie do polaryzowania fali nazywamy polaryzatorem. Jeżeli na drodze światła niespolaryzowanego ustawimy polaryzator o wyróżnionym kierunku polaryzacji – przepuści on jedynie drgania o tym kierunku. Reszta zostanie pochłonięta lub odbita. Jeżeli na drodze światła spolaryzowanego ustawimy drugi polaryzator – zwany analizatorem – o innym kierunku polaryzacji, to światło zostanie całkowicie wygaszone.