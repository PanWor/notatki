# **Prąd elektryczny. Źródła napięcia.**

W każdym metalu znajdują się swobodne elektrony, które wykonują nieuporządkowane ruchy pomiędzy jonami sieci krystalicznej metalu.

Masa elektronu jest bardzo mała w porównaniu z masą jonu metalu, dlatego średnia szybkość elektronów, nawet w temperaturze pokojowej, jest bardzo duża (rzędu $10^5 \frac{\text{m}}{\text{s}}$).

Gdy do przewodnika przyłożymy napięcie, to znaczy wytworzymy w nim pole elektryczne, to na ruch chaotyczny elektronów nałoży się ruch uporządkowany wzdłuż linii tego pola.

W innych przewodnikach, np. w cieczach (elektrolitach) i częściowo zjonizowanych gazach, nośnikami ładunku są jony, a w półprzewodnikach — elektrony i dziury.

Uporządkowany ruch nośników ładunków pod wpływem pola elektrycznego nazywamy prądem elektrycznym.

Wielkością fizyczną charakteryzują ilościowo prąd elektryczny jest natężenie prądu.**Definicja:**

> Jest to stosunek ładunku przepływającego przez określony przekrój poprzeczny przewodnika do czasu jego przepływu.

$I = \frac{\Delta{q}}{\Delta{t}}\; \textrm{[}1\frac{\text{C}}{\text{s}}=\text{A}\textrm{]}$

$I = \textrm{natężenie prądu elektrycznego} \\\Delta{q} = \textrm{(zmiana) ładunku elektrycznego} \\\Delta{t} = \textrm{(zmiana) czasu} \\\text{C} = \textrm{Kulomb} \\\text{s} = \textrm{sekunda} \\\text{A} = \textrm{Amper}$

**Definicja jednostki:**

> Prąd o natężeniu 1A, to prąd, który płynąc w długich, cienkich, równoległych przewodnikach, odległych od siebie o 1m, sprawia, że oddziałują one na siebie siłą, która w przeliczeniu na jednostkę długości ma wartość $2 \cdot 10^{-7} \frac{\text{N}}{\text{m}}$.

Prąd, którego natężenie nie ulega zmianie z upływem czasu, nazywamy prądem stałym.

Prąd płynie zgodnie ze zwrotem linii pola elektrycznego, czyli z punktu o wyższym potencjale do punktu o niższym potencjale.

**Umowny** kierunek przepływu pola jest od bieguna $+$ do $-$, a **rzeczywisty** od $-$ do $+$.

Źródłem napięcia są elementy obwodu podtrzymujące pole elektryczne. Mogą to być np. ogniwa galwaniczne (pot. baterie) i ogniwa fotowoltaiczne.

# **Opór elektryczny.**

1. Opór przewodnika:
    
    - jest jego cechą charakterystyczną i **nie** zależy ani od przyłożonego napięcia, ani od natężenia prądu;
    
    - jest tym większy im większa jest jego długość;
    
    - jest tym mniejszy im większa jest jego grubość (określona jako pole przekroju poprzecznego)
    
    - zależy od rodzaju materiału z którego został wykonany (co określa współczynnik nazywany oporem właściwym)
    
    $R = \varrho \cdot \frac{l}{S}$
    
    $R = \textrm{opór elektryczny} \\\varrho = \textrm{[czyt. \textit{ro}] opór właściwy*} \\l = \textrm{długość przewodnika} \\S = \textrm{pole przekroju poprzecznego}$
    
    * Znak _rho_ (ϱ) zapisuje się mniej więcej tak (na komputerze ”czcionkowo” wygląda dosyć dziwnie):
    
    ![[image 8.png|image 8.png]]
    

1. Opornik to element obwodu elektrycznego służący do ograniczenia lub regulowania natężenia prądu płynącego w obwodzie.

1. Prawo Ohma
    
    > Natężenie prądu w przewodniku jest wprost proporcjonalne do napięcia przyłożonego między jego końcami.
    
    Zależność natężenia prądu od napięcia ($I = f(U)$) nazywamy charakterystyką prądowo-napięciową.
    
    ![[image 1 2.png|image 1 2.png]]
    

1. Opór elektryczny możemy określić jako iloraz napięcia i natężenia prądu będącego skutkiem, tego napięcia
    
    $R = \frac{U}{I}\; \textrm{[}1\frac{\text{V}}{\text{A}}=1\Omega\textrm{]}$
    
    $R = \textrm{opór elektryczny} \\U = \textrm{napięcie elektryczne} \\I = \textrm{natężenie prądu elektr.} \\\text{V} = \textrm{Wolt} \\\text{A} = \textrm{Amper} \\\Omega = \textrm{Om (symbol gr. się nazywa omega)}$
    
    Ciało ma opór $1\Omega$, gdy pod wpływem napięcia $1V$, przepływa przez nie prąd o natężeniu $1A$.
    

1. Podział ciał ze względu na wartość oporu właściwego:
    
    ![[image 2 3.png|image 2 3.png]]
    

# **Prąd jako nośnik energii elektrycznej.**

1. Prąd elektryczny wykonuje w przewodniku pracę równą ubytkowi energii kinetycznej elektronów, a zarazem równą przyrostowi energii wewnętrznej przewodnika.

1. Wszystkie urządzenia w których prąd wykonuje pracę nazywamy odbiornikami energii elektrycznej.

1. Praca prądu elektrycznego
    
    $\left. \begin{array}{l} W = q \cdot U \\ q = I \cdot t \end{array} \right\} W = I \cdot U \cdot t \;\;\textrm{[J]}$
    
    $W = \textrm{praca prądu elektrycznego} \\I = \textrm{natężenie prądu elektr.} \\U = \textrm{napięcie elektryczne} \\t = \textrm{czas} \\\textrm{J} = \textrm{Dżul} \\\textrm{(}q = \textrm{ładunek elektryczny)}$
    

1. Moc prądu jest równa pracy jaką wykonuje prąd elektryczny w jednostce czasu.
    
    $P = U \cdot I \;\;\textrm{[W]}$
    
    $P = \textrm{moc prądu elektrycznego} \\U = \textrm{napięcie elektryczne} \\I = \textrm{natężenie prądu elektr.} \\\textrm{W} = \textrm{Wolt}$
    

1. Jedna kilowatogodzina ($\text{1 kWh}$) to praca jaką wykonuje prąd elektryczny płynący przez odbiornik o mocy $\text{1 kW}$ w czasie $\text{1 h}$.
    
    $\text{1 kWh} = \text{1 kW} \cdot \text{1 h} = \text{1000 W} \cdot \text{3600 s} = \text{3 600 000 J} \;\;\textrm{(3,6 mln J)}$
    

# **Obwody elektryczne rozgałęzione.**

1. Szeregowe łączenie oporników
    
    ![[image 3 2.png|image 3 2.png]]
    
    Przez każdy z oporników przepływa prąd o tym samym natężeniu $I$, a napięcie między punktami $\text{A}$ i $\text{B}$, jest równe sumie napięć na poszczególnych opornikach.
    
    $U_{\text{AB}} = U_1 + U_2 + U_3$
    
    Gdybyśmy te oporniki zastąpili jednym, takim aby pod napięciem $U_{\text{AB}}$ płynął przez niego prąd o natężeniu $I$ (takim samym, jak poprzednio) to opór tego opornika nazywamy oporem zastępczym.
    
    ![[image 4 2.png|image 4 2.png]]
    
    Opór zastępczy oporników połączonych szeregowo jest równy sumie oporów poszczególnych oporników.
    
    $R_{\text{zast.}} = R_1 + R_2 + R_3$
    

1. Treść $\text{I}$ prawa Kirchhoffa:
    
    > Suma natężeń prądów wpływających do węzła jest równa sumie natężeń prądów wypływających z tego węzła.
    
    _(węzeł to miejsce, w którym łączą się przynajmniej trzy przewody)_
    
    ![[image 5 2.png|image 5 2.png]]
    
    $I_1 + I_2 + I_6 = I_3 + I_4 + I_5$
    
    $I_1 + I_2 + I_6 - I_3 - I_4 - I_5 = 0$
    

1. Równoległe łączenie oporników
    
    ![[image 6 2.png|image 6 2.png]]
    
    Napięcia na poszczególnych opornikach są sobie równe, natomiast natężenia prądów dodają się.
    
    $U_{\text{AB}} = U_1 = U_2 = U_3$
    
    $I = I_1 + I_2 + I_3$
    
    Odwrotność oporu zastępczego odbiorników połączonych równolegle jest równa sumie odwrotności oporów poszczególnych odbiorników.
    
    $\frac{1}{R_{\text{zast.}}} = \frac{1}{R_1} + \frac{1}{R_2} + \frac{1}{R_3}$
    
      
    
    Zadanie 1.
    
    Oblicz opór zastępczy równoległego układu oporników.
    
    ![[image 7 2.png|image 7 2.png]]
    
    $\frac{1}{R_{\text{zast.}}} = \frac{1}{R_1} + \frac{1}{R_2} + \frac{1}{R_3}$
    
    $\frac{1}{R_{\text{zast.}}} = \frac{1}{2} + \frac{1}{3} + \frac{1}{6}$
    
    $\frac{1}{R_{\text{zast.}}} = \frac{3}{6} + \frac{2}{6} + \frac{1}{6} = \frac{6}{6}$
    
    $R_{\text{zast.}} = 1\Omega$
    
    Zadanie 2.
    
    Oblicz opór zastępczy układu oporników.
    
    ![[image 8 2.png|image 8 2.png]]
    
    **÷** oznacza tutaj przedział/zakres od-do
    
    > [!important]
    > 
    > **Fun fact z [Wikipedii](https://en.wikipedia.org/wiki/Division_sign#:~:text=In%20Italy%2C%20Poland%20and%20Russia%2C%20the%20%C3%B7%20sign%20was%20sometimes%20used%20to%20denote%20a%20range%20of%20values):** „We Włoszech, Polsce i Rosji znak ÷ jest używany czasami do oznaczania zakresu wartości”
    
    $R_{1,2} = R_1 + R_2 = 1 + 1 = 2\Omega$
    
    $R_{5,6} = R_5 + R_6 = 2 + 2 = 4\Omega$
    
    $\frac{1}{R_{3,5,6,7}} = \frac{1}{R_3} + \frac{1}{R_{5,6}} + \frac{1}{R_7} = \frac{1}{1} + \frac{1}{4} + \frac{1}{2} = \frac{4}{4} + \frac{1}{4} + \frac{2}{4} = \frac{7}{4}$
    
    $R_{3,5,6,7} = \frac{4}{7}\Omega$
    
    $R_{\text{zast.}} = \frac{4}{7} + 2 + 1 = 3\frac{4}{7}\Omega$