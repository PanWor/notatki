# Ładunki el**ektryczne. Przewodniki.**

1. Elektrostatyka zajmuje się nieruchomymi ładunkami elektrycznymi.

1. Na ciała posiadające ładunek elektryczny działa siła elektryczna. Ładunki jednoimienne odpychają się, a różnoimienne przyciągają się.

![[image 2.png|image 2.png]]

Występujące w przyrodzie ładunki są wielokrotnościami ładunku elementarnego, czyli ładunku elektronu.

1. Najmniejsza niepodzielna porcja ładunku nazywa się **ładunkiem elementarnym.**
    
    $e = q = 1\textrm{,}6 * 10^{-19}C$ [$C$ = kulomb]
    

1. Ładunek podlega prawu zachowania, które głosi, że całkowity ładunek elektryczny układu odosobnionego, tzn. algebraiczna suma dodatnich i ujemnych ładunków występujących w dowolnej chwili, nie może ulegać zmianie.

1. Ciało jest elektrycznie obojętne jeżeli suma dodatnich i ujemnych ładunków wynosi 0 (jest tyle samo ładunków dodatnich i ujemnych).
    
    Jeżeli suma ładunków w atomie jest różna od 0 to staje się on jonem.
    

1. Ciało naładowane ujemnie ma nadmiar elektronów, a naładowany dodatnio ma niedobór ich.

1. Wszystkie metale są dobrymi przewodnikami elektryczności. Elektrony mają tam swobodę ruchu i zajmują miejsca jak najdalej od siebie. Nadmiarowe ładunki zawsze rozmieszczają się na powierzchni przewodnika. Wnętrze przewodnika ma ładunek równy 0.
    
    Powierzchnia ziemi jest przewodnikiem tak dużym, że wprowadzenie lub wyprowadzenie z niej jakiegokolwiek ładunku elektrycznego nie spowoduje żadnych zmian. Jeżeli połączymy naelektryzowany przewodnik z ziemią za pomocą innego przewodnika, to nadmiarowy ładunek natychmiast odpłynie z tego przewodnika do ziemi i gdy przewodnik ma ładunek ujemny to nadmiarowe elektrony odpłyną do ziemi. Jeżeli natomiast przewodnik ma ładunek dodatni, to z ziemi przepłyną na niego elektrony. Takie połączenie nazywamy uziemieniem.
    

# Elektryzowanie ciał. Izolatory.

1. Sposoby elektryzowania ciał:
    
    1. przez **dotyk**:  
        W wyniku zetknięcia się ze sobą dwóch ciał, z których przynajmniej jedno jest naelektryzowane następuje przepływ elektronów z jednego ciała na drugie.
    
    1. przez **pocieranie**:  
        W wyniku pocierania dwóch ciał o siebie wytwarzana się energia, która wystarcza do wyrywania elektronów z orbit atomowych obu ciał. Elektrony te przechodzą na jedno z ciał i w wyniku pocierania ciała elektryzują się przeciwnymi znakami.
    
    1. przez **indukcję** (wpływ):  
        W wyniku zbliżenia do siebie dwóch ciał, z których przynajmniej jedno jest naładowane, występuje rozsunięcie się ładunków w obu ciałach, ale ich ilość nie ulega zmianie.
        
        ![[image 1.png]]
        
    

1. **Podział ciał** ze względu na właściwości elektryczne:

![[image 2 2.png|image 2 2.png]]

1. W izolatorze elektrony nie przemieszczają się nawet te nadmiarowe, które przeszły z innego ciała. Wobec tego ładunek na izolatorach pozostaje w miejscach, które zostały naelektryzowane. Dzięki temu udaje się zgromadzić stosunkowo duży ładunek na małej powierzchni.

1. **Dipol elektryczny** to układ dwóch przeciwnych ładunków znajdujących się w pewnej odległości od siebie.

1. W obecności ładunku zewnętrznego cząsteczki izolatora stają się dipolami i są przyciągane do ładunku zewnętrznego niezależnie od jego znaku.

1. Zetknięcie izolatora z przedmiotem naelektryzowanym nie powoduje przejścia ładunku na izolator, dlatego jest on nadal przyciągany (**„**przyklejanie się ciał**”**).

# Prawo Coulomba

1. Pomiędzy dwoma ładunkami punktowymi działa siła określona prawem Coulomba.  
    Dwa ładunki odpychają się lub przyciągają się wzajemnie siłą wprost proporcjonalną do iloczynu tych ładunków, a odwrotnie proporcjonalną do kwadratu odległości [w metrach] między nimi.
    
    $F_{el} = k * \frac{Q\ *\ q}{r^2}$
    
    $F_{el} = \textrm{siła elektrostatyczna [}N\textrm{]} \\k = \textrm{stała elektrostatyczna / stała Coulomba,} \\\;\;\textrm{dla próżni i powietrza: } k = 9 * 10^9 \textrm{ [}\frac{N*m^2}{C^2}\textrm{]} \\Q = \textrm{wartość pierwszego ładunku el. [}C\textrm{]} \\q = \textrm{wartość drugiego ładunku el. [}C\textrm{]} \\r = \textrm{odległość między ładunkami [}m\textrm{]}$
    

1. Sens fizyczny stałej Coulomba:
    
    > Dwa ładunki o wartości $1\ C$, każdy z odległości 1m w próżni przyciągają/odpychają się siłą $9 * 10^9 N$.
    

1. Wzory na siłę grawitacyjną i elektryczną są bardzo podobne, ale istnieją między nimi różnice:

- siły elektryczne mogą być siłami przyciągania lub odpychania, a siły grawitacji tylko siłami przyciągania;

- stała Coulomba zależy od ośrodka, a stała grawitacji nie;

- siły grawitacji w porównaniu z siłami elektrycznymi są znikomo małe, siła elektryczna jest około $10^{40}$ razy większa od siły grawitacyjnej.

_Zadanie_

Dwa ładunki o wartościach $-7*10^{-4}C$ i $3*10^{-5}C$ znajdują się w odległości $5\ cm$ od siebie. Oblicz siłę ich wzajemnego oddziaływania.

Dane:$q_1 = -7*10^{-4}\: C\\ q_2 = 3*10^{-5}\: C\\ r = 5\: cm = 5*10^{-2}\:m$

Szukane: $F_{el}$

  

Rozwiązanie:$F_{el} = 9*10^9 * \frac{-7*10^{-4}\ *\ 3*10^{-5}}{(5*10^{-2})^2}\\ = 9*10^9 * 0\textrm{,}84 * 10^{-5}\\ = 9*0\textrm{,}84 * 10^4\\ = 7\textrm{,}56 * 10^4 N$

  

# Pole elektryczne.

1. Właściwość przestrzeni w której na umieszczone ładunki działa siła elektryczna nazywamy **polem elektrycznym**.

1. Istnienie pola elektrycznego można zbadać za pomocą bardzo małego ładunku – sprawdzając czy działa na niego siła elektryczna. Ładunek ten nazywamy **ładunkiem próbnym** i przyjmujemy, że jest on dodatni.

1. Pole elektryczne można przedstawić na rysunku w postaci linii pola. Pokazują one zwrot i kierunek działającej siły elektrycznej. Z prawa Coulomba wynika, że im bliżej źródła pola jest ładunek próbny, tym większa działa na niego siła, czyli pole jest silniejsze. Linie pola nigdzie się nie przecinają i są zwrócone od plusa do minusa.
    
    1. **ładunek punktowy**,
        
        ![[image 3.png]]
        
    
    1. **dipol elektryczny**,
        
        ![[image 4.png]]
        
    
    1. **naładowana płaszczyzna**,
        
        ![[image 5.png]]
        
    
    1. **kondensator**; Między okładkami kondensatora pole elektryczne jest jednorodne,
        
        ![[image 6.png]]
        
    
    1. **naładowany pierścień**.
        
        ![[image 7.png]]
        
    

1. Wielkością charakteryzującą pole elektryczne jest **natężenie** tego **pola**.
    
    > Natężenie pola elektrycznego w danym punkcie jest to stosunek siły elektrycznej działającej na umieszczony w tym punkcie ładunek próbny do wartości tego ładunku
    
    $\vec{E} = \frac{\vec{F_{el}}}{q} \textrm{[}\frac{N}{c}\textrm{]}$
    
    $\vec{E} = \textrm{natężenie pola elektrycznego} \\\vec{F_{el}} = \textrm{siła elektryczna} \\q = \textrm{wartość ładunku}$
    

1. Wektor natężenia pola w punkcie wynosi:
    
    $E = \frac{F_{el}}{q} = \frac{k\ * \frac{Q\ *\ q}{r^2}}{q} = k * \frac{Q}{r^2}$
    
    - natężenie pola w punkcie zależy od ładunku źródła i od odległości od źródła, a nie zależy od ładunku próbnego,
    
    - dla pola jednorodnego natężenie pola jest w każdym punkcie jednakowe.